# Att arbeta agilt
[Tillbaka till huvudsidan](README.md)

## Trello
Skapa ett nytt projekt i Trello med listorna:
+ product backlog
+ sprint backlog
+ in progress
+ ready for test
+ done

Ni kan skapa flera listor om ni behöver. Tänk på att sätta upp dig själv på ett kort när du börjar jobba med det. Observera att det är viktigt att hålla *product backlog* sorterad så att de viktigaste uppgifterna är överst.


## Backlog och user stories
Skriv upp vad som behöver göras som **user stories**. En bra user story svarar på frågorna **vem, vad och varför**:
> "*Som en [roll] vill jag [behov], för att [motivering]*"

Skapa **kort i Trello** för varje user story och lägg dem i *product backlog*.

---
## Scrum
### Sprint planning
Börja varje sprint med ett planeringsmöte:
+ Flytta tillbaka alla kort i *sprint backlog* till *product backlog*
+ Prioritera alla kort i *product backlog*, det viktigaste överst
+ Ta reda på hur många timmar ni kan jobba sammanlagt i sprinten
+ Tidsuppskatta Trello-kort i *product backlog* - till exempel med [poker planning](https://scrumpoker.online/) - tills ni har klarat av 10% mer än antalet timmar i sprinten
+ Gå över till daily scrum

### Daily scrum / standup
Försök att inleda varje dag ni jobbar med projektet med **daily scrum**. Det är viktigt att så många som möjligt i gruppen är närvarande.
+ En person ska anteckna, alla andra måste stå. Ja, detta gäller även när man jobbar hemifrån. Slå på webbkamerorna så ingen kan sitta bekvämt!
+ Det är viktigt att mötet är kort och effektivt. Spara alla diskussioner till efter att standup är klar!
+ Scrum master ställer frågor till varje medlem (inklusive sig själv)
    + Vad har du gjort sen förra standup?
    + Vad ska du göra till nästa standup?
    + Finns det något som hindrar dig?

*Nu avslutas det gemensamma mötet. Det är tillåtet att sitta ner och börja diskutera, eller börja jobba med Trello-korten.*


### Sprint review
En sprint review är när man demonstrerar vad man har åstadkommit hittills för produktägaren (läraren, i det här fallet) och andra intresserade. Vi kommer att ha 2 tillfällen för sprint review under projektet: **2020-11-02** och **2020-11-09**. **Alla grupper ska boka tid med läraren**. Räkna med en halvtimme för varje.

Sista kursdagen **2020-11-11 från kl 13:30** ska grupperna presentera sina projekt för hela klassen. Planera för 10-15 minuter.
+ Demonstrera kort från en användares perspektiv
+ Berätta om den största utmaningen ni har haft, och hur ni löste den
+ Berätta om vad ni eventuellt inte hann med
+ Var beredda på frågor från publiken
+ Ta emot applåderna!


### Sprint retrospective
Allra sist i varje sprint ska ni ha ett möte där ni utvärderar ert arbete under sprinten. En gruppmedlem ska anteckna. Scrum master ställer frågor till hela gruppen:
+ Vad ska vi **börja göra**? (saker vi ska prova för att bli effektivare)
+ Vad ska vi **sluta göra**? (saker som inte varit bra)
+ Vad ska vi **fortsätta göra**? (saker som varit bra)
